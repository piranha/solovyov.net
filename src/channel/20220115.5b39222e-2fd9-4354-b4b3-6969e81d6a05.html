title: colors, faker et all
date: 2022-01-15 08:36:03
tgid: 118
----

<p>Давайте я теж висловлюсь про цю історію. Короткий зміст драми: якийсь пацан написав дві бібліотеки, виклав їх в опенсорс (під ліцензією MIT), вони стали популярні (28 млн звантажень на тиждень), тож він вирішив, що дуже погано, що великі компанії йому не платять гроші, і поламав ті бібліотеки так, щоб всі пішли на його сторіночку і почитали, що йому потрібні гроші.</p>

<p>А на сторінці faker.js ще додатково написав &quot;що відбулося з <a href="https://en.wikipedia.org/wiki/Aaron_Swartz">Аароном Шварцем</a>&quot;.</p>

<p>Зовсім випадково в мене є кілька думок з того приводу!</p>

<p>1️⃣ Те, що написав <a href="https://apenwarr.ca/log/20211229">apenwarr</a>: ти <strong>подарував</strong> свій код цьому світу. Які взагалі претензії? Ніхто тебе конкретно не просив нічого робити. Ти зробив, воно тепер популярне. Молодець, використай це для розвинення власного бренду.</p>

<p>2️⃣ Те, що написав <a href="https://lucumr.pocoo.org/2022/1/10/dependency-risk-and-funding/">Армін</a>: такі історії відвертати увагу від справді важливих речей. Краще б компанії давали гроші авторам curl&#39;у, openssl чи libxml2, а не авторам colors.js та faker.js. Плюс він кльово підмітив: Github Sponsors, який наче намагається вирішити проблему з компенсацією зусиль авторів, дивиться не там, де треба (як от з openssl), а там, де є світло (як в анекдоті з пошуком ключей).</p>

<p>3️⃣ У npm є дві величезні проблеми. Перша: замість конкретної версії дуже легко вписати &quot;щось типу версії 1.2.0&quot;, і воно автоматом при звантаженні само вирішить. І в результаті те, що було при розробці, при тестуванні та в продакшені — це можуть бути різні набори коду. Так, можно вказати конкретну версію, але так роблять тільки дуже свідомі люди. Їх пара десятків у всьому білому світі, бо більш свідомі просто не пишуть на ноді.</p>

<p>Друга проблема: якимось чином простота публікації пакетів призвела до лефтпадів та isEven. У світі пайтона (де з залежностямі можливо все ще гірше) чомусь такого не відбулося, а от у світі ноди на npm така кількість бруду, що це просто звіздєц. І colors/faker це не совсім лефтпад, але це точно не <em>інфраструктура</em>, яка вкрай потрібна.</p>

<p>4️⃣ Якого біса приплітати Аарона до цього? Не пам&#39;ятаю, щоб він закликав опенсорсних авторів нападати на капіталістичних свиней заради копієчки. Леніна треба було згадувати.</p>