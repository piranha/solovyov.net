date: 2022-03-03 17:44:03
tgid: 129
----

<p>Ми вчора доробили до більш-менш якогось робочого стану <a href="https://infowarship.com/">сервіс</a> для інформування росіян про те, що їх ЗМІ їм брешуть. Ідея така: якщо в тебе є сайт, на якому бувають відвідувачі з Росії — ти можеш їм спробувати розповісти про те, що відбувається насправді. </p>

<p>Качаєш скріпт собі (щоб запобігти проблемі, коли наш сайт вже заблокований), <a href="https://infowarship.com/howto">підключаєш</a> — і всі відвідувачі з Росії бачать величезний чорний попап (раз на годину). Скрипт намагається спочатку показати HTML, який ми хостимо, щоб можна було оновлювати текст, а якщо за 3 секунди не вийшло — то показує вбудовану версію.</p>

<p>На випадок, коли домен заблокований, там є ще кнопка, яка веде на телеграм-канал, де ті самі посилання. Взагалі здається, що якби був канал з інформацією для росіян, можна було б туди вести, але я такого не знаю.</p>

<p>Скрипт доволі простий і швидкий і для всіх інших (окрім росіян) буде непомітний, тож підключайте собі на сайти, і розповсюджуйте знання по знайомих!</p>