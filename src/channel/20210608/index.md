date: 2021-06-08 22:30:14
tgid: 53
----

Якщо у перший раз я на відео потратив, думаю, годин 15-20: кілька разів записував все наново, розбирався з прем'єром та взагалі з підходами до монтажу, і взагалі мучився, то головний доробок на цей раз забрав 2.5 години на те, щоб все записати і нарізати.  Частково це тому, що я все робив у епловому Final Cut Pro, а не в адобівському Premiere Pro. І воно якось так зайшло, вся ця ідея с "магнітною" стрічкою і взагалі інтерфейс... Думаю, що третю спробу треба пройти у Davinci Resolve і в кінці вирішити, з чим жити. А потім ще стільки же на всілякі дрібнички, як без цього... :)

Ну як дрібнички. Одна проблема мене просто вбила. Значить, як я записую відео: запускаю два процеси квіктайму, один пише з камери, інший пише екран. На диво це дає дуже невелику нагрузку на процесор — порівняно, скажімо, з OBS, який паралельно з квіктаймом ще й кадри іноді пропускав взагалі. Тож два квіктайми. І я чогось собі видумав, що в обох треба звук з мікрофону писати — хоча минулого разу відео з камери було зі звуком з тієї самої камери.

А це означає що? Точно, рассінхронізацію відео та звуку! 6 кадрів, щоб ви розуміли. Порахував я ці кадри, рухаю на 6 кадрів звук, а різниці немає. У інтернеті замість інформації хлам всякий, який я наче і сам знаю, але нічого не виходить. Перемотуємо на 5 днів вперед, ще один підхід, і поки я розповідаю брату про свої негаразди, до мене доходить, що я не звернув уваги на формат часу, і там не кадри, а долі секунди! Себто у головному індикаторі 00:02:47:16, де 16 — це кадри, а тут 00:00.87, вочевидь це не 97 кадрів! Ок, 1000/30*6 = 200, рухаємо на 00:00.20, ніфіга.

Записую клацання пальцями, значить, поставив головку де на відео вони змикаються, тягну звук... 00:06.00! Капець, то соті кадра! Як я мав здогадатися взагалі?! Ну хоч би якусь індикацію, не знаю, ото вже боги інтерфейсу. :/ Не те щоб в прем'єрі все було зрозуміло, але ну це було якось дуже боляче. :)

Тож звук я передвинув, все привів у порядок, фух. Дивіться нове відео, про [екшени у Твінспарку](https://www.youtube.com/watch?v=psXagg717DE)
. А щоб не відчувалося, наче я одну й ту саму пластинку возюкаю, думаю що наступного тижня зроблю стрім. В мене вже є ідея, трішки її пророблю і зроблю анонс. :)