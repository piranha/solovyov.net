date: 2023-01-06 10:51:00
uuid: 0a620f3c-dd31-4cd0-81e9-2b6962d5e8fa
tgid: 238
tags: channel
----

<p>Вчора натрапив на <a href="https://www.facebook.com/story.php/?story_fbid=pfbid0QrYz7PR3Ps9ibDRiMVLzF18nuJa1YigwTxd9fj4J132iq9LX9Mg1aeuCYjtyMiH7l&amp;id=100000909284768">пост у фейсбуці</a>, де автор іронізує над забороною ChatGPT у школах Нью-Йорка. Дуже по ділу іронізує — нащо вчити синуси та факти про війни, коли це все легко можна знайти в інтернеті.</p>

<p>Та мало того, я сам пару місяців тому написав <a href="https://t.me/bitethebyte/198">пост про теж саме</a> — що в нас освіта про знання, а не про освіченість. Але хочу тут зіграти роль адвоката з іншої сторони.</p>

<p>Я колись дуже радів, коли в айфоні з&#39;явився нормальний інтернет будь-де, бо можна було справочник підтягнути прямо стоячи на місці, не сперечаючися зайвий раз. Але щоб це зробити — треба, щоби в голові <em>вже</em> не було пусто!</p>

<p>Видай 3-річній дитині калькулятор — і вона не навчиться рахувати сама, бо, так би мовити, навички калькулятора настільки перевищують навички дитини, що їй навіть в голову не прийде, що це можливо. Знаєте історію про те, що друга дитина зазвичай швидше роздупляється, ніж перша? Це ж воно, у першої дитини як приклад — <em>недосяжні</em> дорослі, а у другої — відносно близька по можливостях і розмірам перша. Це питання не тільки тренування, а й усвідомлення <em>досяжності</em>.</p>

<p>Щобільше, чим ChatGPT небезпечніший, ніж всі попередні способи здобування інформації — справочники, калькулятори та вікіпедія — це тим, що його вихлоп не треба перероблювати. Ти можеш туди заслати рівно те, що спитав вчитель і просто прочитати, <em>не включаючи мізки</em>, і воно прокатить. В калькулятор треба зрозуміти, що тиснути, і навіть вікіпедію треба трошки усвідомити, а тут вже розжовано. Ще й може там зовсім чухня, але як ти це зрозумієш?</p>

<p>Це ж найголовніше, що повинна вміти людина — формулювати свої думки так, щоб їх можна було усвідомити. І до того як сісти за кермо, було б непогано навчитися ходити — щоб не було як у Wall-E, так?</p>

<p>Це рівно такі самі переживання, як я наблюдаю у Твіттері: схоже що МЛ зможе допомагати програмістам-експертам стати більш продуктивними, але так знизить попит на джунів, що нові експерти перестануть вироблятися.</p>

<p>Щоби людині було цікаво, треба, щоби цілі перед нею були осяжні. Коли в тебе під рукою інструмент, рівень вихлопу якого не те що далеко за твоїми можливостями, а далеко за межами твоїх уявлень — жодної мотивації роздумувати над вчинками Наполеона не дочекаєшся.</p>