date: 2021-12-30 11:14:54
tgid: 113
----

<p>Є такий чувак, Ден Луу, у твіттері висловлює цікаві думки. Він і пости пише цікаві, але через його графоманство то майже книжки, важкувато це читати. Він і у твіттері графоманить, але не про те мова. :)</p>

<p>Так ось, він <a href="https://twitter.com/danluu/status/1476260569040646144">зачепив тему</a>, чому щось зробили колись, а не раніше, і як один з прикладів згадав про системи контролю версій, у такій прогресії: RCS -&gt; CVS -&gt; SVN -&gt; git. Типу, чому концепції гіта, який вочевидь багато чого робить краще, ніж SVN, не видумали раніше? І ось тут мені є що сказати, бо раніше я був version control junkie. :) З роками попустило (не біжу у pijul контріб&#39;ютити), але у гарячу епоху кінця 00-х я був одним з топових контріб&#39;юторів у Mercurial.</p>

<p>Значить відповідь на запитання проста — нюанси губляться у роках. <code>git</code> ні в якому разі не продовження <code>svn</code>, це тупо інша гілка розвитку. Гіт — це продовження <a href="https://en.wikipedia.org/wiki/BitKeeper">BitKeeper</a>&#39;a, яким користувалися розробники ядра лінукса перед тим. Не тільки, ще був такий проєкт, як monotone, який доволі багато інновацій зробив: згадується, скажімо, використання хешу вмісту комміту та його батьків як ідентифікатора комміту. Тобто цій властивості ми завдячуємо саме monotone, а не генію Лінуса. Він про монотон відгукувався не дуже — бо воно екстремально повільне було, але доволі багато властивостей саме звідти.</p>

<p>Ще була така штука, як <a href="https://en.wikipedia.org/wiki/Darcs">Darcs</a>, на Хаскелі, але це теж паралельна гілка розвитку, там доволі цікава теорія латок (the theory of patches). Тобто замість використання DAG (Directed Acyclic Graph), як було у monotone, git та Mercurial, вони юзали латки, які збиралися докупи спеціальним алгоритмом. Який під час деяких мержів мав експоненційну складність, тож збирання репозіторю докупи іноді займало вічність... Але в нього є послідовник - <a href="https://pijul.org/">Pijul</a>, здаля цікаво виглядає.</p>

<p>Та й вся та історія про біткіпер, гіт та меркуріал доволі цікава, але, мабуть, іншим разом. А мораль така: коли ти не в деталях, а здаля, то здається, що інновації відбуваються ривками. Але усюди, де я якось пристально наблюдав, вони завжди відбувалися дуже ітеративно. Амінь.</p>