title: Raycast
date: 2021-11-25 08:48:54
tgid: 97
----


![](https://images.solovyov.net/r/2021/11/DraggedImage.png)
 
Я дуже люблю змінювати ті інструменти, якими користуюся. Воно дає відчуття свіжості і чогось такого цікавого, трохи схоже на те, коли читаєш нову книгу. :) Але чим далі в ліс, тим  складніше — звикаєш більше, глибше інтегруються інструменти у звичні процеси, і таке інше.

Я вже доволі давно користуюся такими штуками, як Alfred і Hammerspoon. Alfred — через те, що він швидше, ніж Spotlight, знаходить програму. А Hammerspoon — це така штука для автоматизації макосі, яку скриптуєш на луа, але в мене воно в кінці прийшло до трьох юзкейсів:

  * запустити програму шорткатом
  * перемістити вікно шорткатом (заміна SizeUp фактично)
  * переключити розкладку клавіатури (у парі з Karabiner-Elements)

Але остання штука вже попала в сам Карабінер, тож необхідність у хамерспуні знизилася критично (бо совати вікна і запускати програми будь-який дурень вміє), і я навіть почав думати, чи не купити мені Alfred Powerpack — хоча там конфігурація, яким хоткеем запускати програму, прямо неприємно незручна. 

Аж тут на очі попався Raycast. Він вміє майже все те саме, що й Альфред, плюс вішати шорткати на свої команди, плюс має розширення для переміщення вікон, тож я однією штукою заміняю одразу дві, плюс вона нова, плюс можна писати екстеншени на джаваскрипті, а не клацати руками у візуальному конструкторі.

Тіки однієї речі не вистачає — вміння показувати напис великими літерами, те що Альфред по ⌘ ⏎ робить. Чи можна якийсь нормальний екстеншен написати, чи може показати симпатичний напис — це занадто складно для джаваскріпта?.. :)
