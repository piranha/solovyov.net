title: Фрод на Амазоні
date: 2022-07-24 08:58:20
uuid: f4684e38-6fc1-4303-97eb-d3a63ee42a96
tgid: 172
tags: channel
----

<p>Зранку почитав <a href="https://twitter.com/fchollet/status/1550930876183166976">цікавий тред у твіттері</a>: чувак розповідає, що до його книжки (видавництва Manning) на Амазоні підконнектилися інші продавці та продають підробні книжки. Взяли ПДФку, друкують її у гіршій якості, не виплачують йому роялті, ну і мають на тому кращу маржу. Амазон бачить, що сток на книжці є, тому сам не замовляє її у видавництва. Скарги у сапорт Амазона не допомагають.</p>

<p>Франсуа (автор) пише, що зараз вище 50% шанс купити підробну книжку на амазоні, і краще замовляти напряму у видавництва.</p>

<p>Згадується інша трабла, яку я кілька років тому розслідував: якась компанія підключається зі своїм стоком до старого товару з купою позитивних відгуків, &quot;уточнює&quot; йому назву, опис, картинки, характеристики до повної зміни та продає щось зовсім-зовсім інше. Зарулює в якусь категорію з тисячами гарних відгуків, непогано?</p>

<p>Ми схожих кейсів начиталися, коли перероблювали Касту з флешсейлу на маркетплейс, і зробили так, що в нас товар належить постачальнику. Розклонували всі товари між ними та й все.</p>

<p>Так, це приводить до інших проблем, але в кейсі, коли постачальник не володіє товаром, ти просто підписуєшся на війни за карточку товару, і війни за відгуки.</p>

<p>Авжеж, з іншої сторони рингу стоїть пром, на якому пошук часто показує 100 однакових товарів підряд і спробуй знайти щось інше. Шкода, що вони з цим нічого не роблять, бо здається, що щось треба було б. Але історії про Амазон звучать, як на мене, гірше.</p>