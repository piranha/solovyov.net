date: 2025-11-13 09:38:07
uuid: r0b62ea37-a37a-4c10-8b52-d488f3fdf859
tgid: 439
tags: channel
----

<p>Valve десятиріччями шукали, як зайти на ринок залізяк, і з попереднього підходу 10 років тому відносно успішним був тільки Steam Controller, який був ну просто аксесуаром і майже нічого не змінював — він в принципі давав можливість віндою з дивану користуватися, але то й все. А от Steam Machine (першого покоління) вже всі забули, тому шо незручностей з нею було ще більше, аніж з віндовими компами.</p><p>Але Стімдек виявився напрочуд фантастичним кроком: через те, що сам пристрій був кльовим, люди терпіли, що не кожна гра може запуститися; плюс масивна кількість роботи була пророблена, щоб запускалося дуже багато ігр. І він полетів шо дурний, да? І тому підтримка ігр покращувалася постійно, і тому нові релізи звертали увагу і на цей ринок, і тестувалися на стімдеку, і тому…</p><p>І тому я думаю що нова <a target="_blank" rel="noopener noreferrer nofollow" href="https://www.youtube.com/watch?v=JhTvaRogQp8">Steam Machine</a> буде хітом. І не просто хітом, а якщо з нею не буде якихось неочікуваних проблем, то вона з’їсть ігрову вінду.</p><p>А враховуючи що там всередині лінух, то в нас є шанси ще й отримати третю десктопну ось в доволі адекватному вигляді. Не певен, що Valve туди піде, в них взагалі традиція після сильного фокусу наступні років 5 плювати в стелю (тим дивніше виглядає настільки кльовий девайс всього через 4 роки після Стімдеку!), але ринок буде таких масштабів, що на ньому дуже навіть може бути пара компаній, які роблять “робочий інтерфейс для вашого стіму”.</p><p>I’m so freaking excited, це капець, дуже радий, що Valve не просто впихнули ногу із стімдеком, а й розпахують ті двері!</p><p>Та й новий контролер теж нехай буде. Візуально попередній мені більше подобався, але хай вже, функціонально схоже буде кльовим. :)</p>