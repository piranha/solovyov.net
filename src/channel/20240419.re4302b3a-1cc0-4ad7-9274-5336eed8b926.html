date: 2024-04-19 11:18:13
uuid: re4302b3a-1cc0-4ad7-9274-5336eed8b926
tgid: 368
tags: channel
----

<p>А давайте поговоримо за те, як Фейсбук продукує опенсорсні моделі, доки всілякі Опен-Ой-Веї беруть за них гроші? Є фантастична стаття <a target="_blank" rel="noopener noreferrer nofollow" href="https://gwern.net/complement">Commoditize Your Complement</a>, в якій з наочними прикладами добре пояснюється феномен комерційних компаній, які підтримують опенсорс. Це не альтруїзм в жодному разі, це спроба захистити себе від (майбутньої) конкуренції.</p><p>Виходить, що коли в тебе рахунок за сервіси OpenAI стає прям великим, ти подумаєш і підеш візьмеш відкриту модельку від Фейсбуку (від Мети, whatever) — і вийде, що основні свої гроші ти будеш і далі витрачати на рекламу, бо рекламних маркетплейси великих аж два (гугл та фейсбук) і подітися тобі нікуди. А новий ринок не виріс.</p><p>Додатковий плюс! Ти маєш змогу тримати в себе розробників, дослідників і науковців, які б в іншому випадку пішли покращувати OpenAI et al, або б взагалі заснували ще одну цікаву компанію.</p><p>І для фейсбука це фактично копійки — в них <a target="_blank" rel="noopener noreferrer nofollow" href="https://investor.fb.com/investor-news/press-release-details/2024/Meta-Reports-Fourth-Quarter-and-Full-Year-2023-Results-Initiates-Quarterly-Dividend/default.aspx">135 млрд ревеню</a> (і 88 млрд витрат) в минулому році версус <a target="_blank" rel="noopener noreferrer nofollow" href="https://www.reuters.com/technology/openai-hits-2-bln-revenue-milestone-ft-2024-02-09/">1.6 млрд</a> (або 2, шось складне репортять) в OpenAI. Вони на прибуток можуть два десятки OpenAI’їв фінансувати і ще гроші залишаться.</p><p>Тож це не дурня, а стратегія!</p>