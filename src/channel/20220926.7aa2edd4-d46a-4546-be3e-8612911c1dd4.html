date: 2022-09-26 18:18:00
uuid: 7aa2edd4-d46a-4546-be3e-8612911c1dd4
tgid: 193
tags: channel
----

<p>Всі обговорюють як Адобі купила Фігму за 20 млрд баксів і я теж хочу три копійки вставити. Спочатку були всілякі сухі факти, а останні кілька днів я наблюдаю емоції, і навіть якщо почитати Вікіпедію, там пишуть отаке:</p>

<blockquote><p>
The Adobe purchase agreement was criticised as a &quot;naked land grab&quot;, acquiring a &quot;small but strategically threatening company&quot; at a price way above any rational valuation of Figma.
</p></blockquote>

<p>Типу Адобі, козли такі, фактично корумпували інвесторів, щоб не дати Фігмі розвитися й далі, заплативши якісь неймовірні гроші. Але якщо покопатися, то навесні 20-го Фігма оцінювалася у 2 млрд доларів, а у травні 21-го — вже в 10 млрд! </p>

<p>А через рік її купляють за 20 млрд, всього у два рази рост, а не в 5. Звучить навіть нормально, так? Там є аргумент про те, що мультиплікатор 50, що прям багато, але ж це інтернет-компанія — тобто її клієнти увесь світ, і ще й фактично без конкурентів.</p>

<p>Та сама стаття про Ділана (засновника та CEO Figma) наводить приклади, який же це популярний софт:</p>

<blockquote><p>
Joe Biden&#39;s presidential campaign managed all of its visual assets in Figma; and that &quot;when toilet paper ran out across the U.S. in 2020, Kimberly-Clark drafted reorder forms using Figma&#39;s tools.&quot;
</p></blockquote>

<p>Так і ще й не треба забувати, що написана Фігма дуже добре, бо вона сидить у браузері, а працює прям непогано. Це не Твіттер і не Фейсбук, воно не гальмує, не ковбаситься, і взагалі няшка. Адобі таке не повторити ніколи.</p>

<p>Ну і взагалі це ж софт з іншого світу. Адобівськи продукти мріють бути колаборативними, але шансів в них не дуже багато.</p>

<p>Тож не здається мені, що вони зависоку ціну заплатили. Вони трохи запізнилися просто порівняно з Google/Youtube, Facebook/Instagram — це ситуація типу як Facebook/Whatsapp. Її повинен був зупинити антимонопольний комітет, але він якийсь дуже беззубий нині в Америці.</p>