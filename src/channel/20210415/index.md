date: 2021-04-15 23:05:00
tgid: 38
----

Така цікава тема в мене є... який геній займається проектуванням кімнат в готелях, цікаво? Ось маємо двокімнатний номер, в ньому, вочевидь, є міні-бар, який зроблений з маленького холодильничку, що вбудований у «робочий» стіл — бо безпонтово його окремо тримати, це ж напівлюкс (або люкс, я заплутався вже). 

Але ж холодильник, запакований в дсп і припертий до стіни, згорить! Давайте збоку зробимо дірки і присобачимо вельми естетичний кулер того типу, що я за копійки на кардачах купляв в комп вкрутити під час життя в общазі кпі. 

І ця вся бодяга шумить. Холодильник бо таке в нього життя. Кулер бо невеличкий та гівняний. Хочте спати? Будь ласочка, відсовуємо стіл і як оті варвари з розеток все видираємо. Бо воно так хитро зроблено, на столі є спеціальний шмат дсп, який то все прикриває, щоб рученьки відвідувачів не дібралися. :) Я його потім на місце хрін встромлю, так все хитро зроблено. 

Так ось питання таке: нашо в номері за такі гроші така прикольна економія на кулері? І якого перцю той мінібар у спальні, якщо вже є дві кімнати?!

І я не кажу вже про витяжки ресторанів, бо це другий раз ми влітаємо в ситуацію, коли не самий дешевий номер нам дають коло тої витяжки. Цього разу холодильник був гучніше, тож нічого — бо якось в нас стіна тряслася, бо там витяжка проходить.

Понабирають студентів по 5$/година, а потім результати проектування як люкси здають, ггг :)