date: 2022-02-11 09:15:52
tgid: 124
----

<p>Щось мене пробило ностальжі, можна я вам розповім історію про геймінг у сиву давнину 94 року?</p>

<p>Нам з братом неймовірно пощастило й у 94 році в нашому житті з‘явився 486SX25 (досі не знаю звідки). Один з першої партії четвірок в Україні, я так розумію — наймолодша модель проца (на 25 мгц і без сопроцессора), вінт на 120 мб (як загалом на трійках були), і 4 мб ОЗУ (це важливо для подальшої історії).</p>

<p>І там на ньому було кілька базових ігр, а потім папа з роботи приносив різне, типу перших гоблінів, а потім сталося чудо і ціною відсутності диска протягом кількох тижнів в нас з‘явилася купа ігор. В тому числі дум, який не запускався, тож ми шпілили у вольфенштейн, у танчики (так, за 20 років до всіх, лол), етц. </p>

<p>Чому не запускався? Ось тут складно! Дум хотів 4 мб ОЗУ, які в нас наче були, так? Але під час запуску комп&#39;ютера виконувалися інструкції у <code>CONFIG.SYS</code> та <code>AUTOEXEC.BAT</code>, які запускали різне — драйвера для відео (бо ж VGA, а не EGA, аж олдскули зводить), резидентну програму (це типу демона зараз) для перемикання розкладки клавіатури, волков коммандер (передав би привіт Сєві, на жаль не читає мене), ну й таке інше.</p>

<p>А ми, вочевидь, не сильно розчехлялися, що відбувається. А потім у нас в гостях знов був той самий друг батьків, завдяки якому всі ці ігри з&#39;явилися, і навчив: під час запуску натискаєш F6, і дос запускається у щось типу safe mode, без виконання всіх тих файлів. Плюс написав нам <code>doom.bat</code>, який щось підгружав (підозрюю, що вга-драйвер, і може ще щось).</p>

<p>І воно поїхало. Після гоблінів, танчиків і вольфенштейну це була магія. Воно снилося мені у снах. Я ридумував історії, які відбувалися у тому світі. Намалював скриншот з дума у школі, коли на малюванні була &quot;вільна тема&quot;. :)) </p>

<p>А потім сталося неймовірне. З відрядження до Києва папа привіз ще 4 мб ОЗУ і звуковуху. Пройшло майже 30 років, а я досі пам&#39;ятаю своє хвилювання, коли замість натискання F6 я у Волкові навів курсор на doom.exe, натиснув Enter і воно запустилося. Серце стучало що капець. :)</p>

<p>Не знаю, чи воно сформувало мене як особистість, бо ігри писати я не почав, людей стріляти також, але потім у q3 грав доволі багато, і зацікавленість, що ж там у тому <code>AUTOEXEC.BAT</code> переросла у колупання у кишочках комп&#39;ютера й ось ми тут.</p>

<p>P.S. Думаю, що вся ця двіжуха з компами — це тупо робочий комп вдома, бо їсти було нема чого, а комп&#39;ютер вдома стояв. :)</p>