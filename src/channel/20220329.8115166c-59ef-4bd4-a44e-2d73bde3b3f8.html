date: 2022-03-29 00:30:26
tgid: 55
----

<p>У такі часи тягне узагальнювати поведінку націй. Було б цікаво почитати якісь дослідження, чи є сенс взагалі це робити, чи це анти-наукова фігня, але наразі це неважливо!</p>

<p>Тож давайте поузагальнюємо. Слухав я якось довжелезні випуски про першу світову війну одного історичного подкасту, і там цікава думка промайнула: націю, яка історично чи не найвойовничіша у всій Європі, через другу світову тепер вважають сцикунами. Французів у сенсі. Якщо згадати, то так, мало того, що від Карла Великого мало не рахується історія Європи, так ще й потім Франція воювала по всіх фронтах, в принципі доволі успішно аж до кінця 19 сторіччя.</p>

<p>Але всі ми виховані на думці &quot;французи-боягузи&quot;. І оця неоднозначність якось засіла в голові у мене, регулярно про це згадував, як про деяку несправедливість у відношенні до цілого народу.</p>

<p>Аж тут пришла нова війна і виявилося що ті, <a href="https://twitter.com/GerardAraud/status/1508106124385476612">французи таки сцикуни</a> — Черчіль влучно не тільки про Чемберлена сказав про ганьбу та війну, а й про них також. І Макрон там регулярно має &quot;складні розмови&quot; з путіним, і Ашани з Леруа не можуть зібрати яйця в кулак. 650 закладів Макдональдс зміг полишити, а Ашан з Леруа ллють сльози. І це ж тільки конс&#39;юмерські бренди, наврядчи FM Logistic чи інші невідомі широкому загалу компанії щось з того приводу роблять.</p>

<figure><img src="https://xapicms.com/images/r/2022/3/3125716885.DraggedImage.png"/><figcaption></figcaption></figure>