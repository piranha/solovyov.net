title: Розміри
date: 2021-05-05 15:40:22
tgid: 46
----



Пару тижнів тому в нас була робоча зустріч (ну як зустріч, авжеж у зумі все) про розміри. Це для мене завше джерело стресу, тому що коли заглиблюєшся у тему, найочевидніші відповіді на питання "то що ж робити далі" загалом складаються з фраз "хз", "та гори воно вогнем" і трішки нецензурної лексики.

Останнього разу ми щось суттєве вирішили, коли робили завантаження даних постачальниками — до того всі товари проходили наш продакшен і там спеціалісти з розмірних сіток навішували відповідні сітки на товари. Але видати таке постачальникам не виглядає реальністю, тому що цих сіток дуже багато, під товари інших розмірів їх приходиться заводити и прописувати трансляції у "звичайні" (скажімо, в українські) сітки, і взагалі незрозуміло як то робити з точки зору інтерфейсу. Особливо коли той інтерфейс — це .xlsx.

Тож ідея така: ми назначаємо якісь (українські, насправді) сітки "стандартними" на категорії товарів. Таки сіток вийшло з півтора десятка — для одягу, взуття, білизни тощо. І потім постачальникам кажемо підбирати до свого товару той розмір, який збігається по вимірах з його товарами.

І тепер ми маємо два варіанти — традиційний, коли на товарі висить якась його розмірна сітка (скажімо, міжнародна S/M/L), чи українська, а ми кажемо "на товарі буде написано S" (не завжди так, може бути і 12, і 43, і ще якась хрінь, воно різноманітне).

Тож ми зібралися обговорити, чи прийшов час усі інші товари теж почати показувати з українськими сітками. Щоб воно більше консистентне було на сайті, бо зара буває і так, і так (як у всіх у цій частині світу, ех). Але обговорення дуже швидко скатилося на те, що і з цим підходом не все рівно — по-перше, однаковий розмір нічого тобі не гарантує, тому що фасони різні. По-друге, всі постачальники ниють, що в них такі унікальні розміри, а їхні прихильники їх не можуть побачити ніяк. По-третє, є деяке відчуття, що постачальники ті розміри не дуже уважно підбирають. І, наостанок, будь-який підхід до цього гарантував нам величезний обсяг роботи. :)

Іншими словами це називається так: ми намагалися різноманітність реального світу запхати у видумані рамки розмірів, ще й уніфікувати їх для зручності покупців. В офлайнових магазинах це вирішується тим, що є знавець розмірів (консультант), який тебе розпитує і розглядає, і потім щось радить. Але ж що робити в онлайні? Чи є в нас щось таке, що відображає реальний світ?

**Виміри**! Виміри, от що в нас є — це реальні розміри речей у сантиметрах. Вони відрізняються від розмірів тим, що це не одна, а декілька цифр, і тому людині з них щось вибрати майже неможливо, бо це вже починається комбінаторика якась.

Тож ми завершили зустріч на тому, що будемо робити в профілі користувача набори вимірів для всіх членів родини, і фільтрацію по тим наборам вимірів, замість того щоб клацати оті всі розміри. І з постачальників можна просити реальні сантиметри, а не підбирати наші розміри під їх товари.

А потім хз що, може просто будемо виводити у розмірах рівно те, що на товарі написано, чисто як індікатор при отриманні замовлення.