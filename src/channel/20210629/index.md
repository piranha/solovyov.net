date: 2021-06-29 14:25:24
tgid: 60
----

Пару тижнів тому у мене разів 5 за день поламався інтернет. І так цікаво воно відбувалося, що ребут роутера не допомагав. А ось відключення шнурку від роутеру і втикання назад допомагало: провайдер каже "порт завис". У мене було таке один раз минулого року, один раз 1 квітня (пам'ятаю, бо це прям посеред стріму відбулося), і ось 5 разів за той день.

Тож я вирішив їм подзвонити (а я цього не люблю максимально, хаха). І дівчина на тому кінці проводу каже: "у вас якісь проблеми на лінії, зачекайте хвильку", а через кілька секунд — "наче все нормально тепер, не повинно повторюватися". Я заодно нагадав, що ще взимку оформив заявку на гігабіт і вони обіцяли замінити обладання. Вона чимось там відморозилася, і на тому ми завершили розмову.

І справді, пару тижнів пройшло нормально, аж у четвер знов пропадає! Ну капець, думаю, 4 роки все було нормально, а тепер що?... Якщо ще раз пропаде, то наберу їх ще раз — аж тут раптом дзвонить телефон, а звідти: "ви оформлювали заявку на гігабіт, вона ще актуальна?"

Немає худа без добра, чи що? :) Тепер я плачу на два долари більше, але маю цілий **гігабіт**! Тепер можна набагато швидше нічого не качати!