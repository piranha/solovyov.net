date: 2021-04-27 23:12:04
tgid: 43
----

В мене у Києві є улюблений ресторан. Насправді, назвати це місце рестораном важко… але вони готують їжу, і в них можна сісти у залі поїсти (хоча останній рік тільки на виніс), і це не фаст-фуд, тож мабуть таки ресторан?

Це Пекін на вулиці Васильківській, навпротив корпусів універститету Шевченка. Так, у Києві є ще інші ресторани з такою назвою, і є багато інших китайських ресторанів та доставок, але всі вони — не те. 

Бао, наприклад, це надто висока кухня. Дорого, смачно, і не зовсім китайське. А ще я оселився неподалік від Хан Юуан у НАУ — гадав, що буду часто в них їжу брати. Але я там не був вже роки зо три, тому що це не смачно. Дак пліз кльовий і смачний, але трішечки воно європеїзоване. Може якістю підхода, не знаю, але Пекін це найближче до тих китайських генделів Малайзії та Сінгапуру, де я їв. Сєва, який три місяці провів у Китаї, підтверджує автентичність. 

Але до одного місця та автентичність насправді! Смак — от за чим ми женемося. Воно **смачнюще**. Є блюда, з яких я не тащусь, але є…

Раніше там всередені взагалі був сюр і гнучкі алюмінієві виделки. Гнучки не у сенсі «гнучка компанія», а у сенсі «вирівняй перед тим, як їсти», як ото у совкових столовках. Але вони оновили інтер‘єр, поміняли посуд і тепер просто так собі. :) 

Це не висока кухня, це смачна кухня. Обожнюю і свиню по-пекінськи, і курку по-сичуанськи, і яловичину з китайськими приправами, і смажені пельмені з бараниною, і купу купу всього іншого. Взагалі, якщо в темі і я не згадав ваше улюблене, пишіть в коментарях для тих, хто там не був, бо Пекін сяє наче Бетельгейзе у світі китайських ресторанів Києва. :)