date: 2024-08-29 10:23:38
uuid: rfa711125-51b9-40b2-9ce8-0269e4521df6
tgid: 381
tags: channel
----

<p>Лок-файли (<code>yarn.lock</code>, <code>poetry.lock</code> тощо) виглядають такою зайвою ідеєю, просто не можу змиритися з їх існуванням. Треба оновити пакет, редагую <code>package.json</code>, пишу туди <code>”@slack/web-api”: “^6.12.1”</code>, відправляю на CI, все здихає. Здихає, авжеж, бо там <code>yarn --frozen-lockfile</code> використовується, тобто типу “не оновлюй локфайл під час CI”. Логічно, логічно.</p><p>Не логічно тільки те, що він існує. Чому жаба змогла 20 років назад просто написати версії в <code>pom.xml</code>, а всі інші не змогли і тепер придумують файли з версіями залежностей поруч з файлом з приблизними версіями залежностей? Всі ці системи (жс, пайтон, го як мінімум) з’явилися після Мавена, що їм заважало просто вивчити prior art?</p><p>Ладно <code>.deb</code> стрьомний всередині, так він перший був, фактично — і RPM вже значно простіший, об’єктивно: вочевидь люди вчилися одне в одного. А з системами залежностей в програмувані якийсь кошмар. Не знаю, чи новий підхід до пайтона (маю на увазі <code>uv</code> etc) виправить ситуацію, бо вона найгірша з усіх… але не заздрю всім користувачам поцоватих рішень (десятиріччями поцоватих, доречі, ось що вражає).</p>