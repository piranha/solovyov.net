date: 2022-11-24 14:18:36
uuid: e9490e27-fac2-4b02-b996-a1e9900e816f
tgid: 213
tags: channel
----

<p>Якщо подивитися на останній подкаст прискіпливо — як інженер, а не як глядач, — відчувається доволі сильна різниця в якості між нашими з Максом картинками. Трошки дратує, якщо чесно.</p>

<p>В першому випуску різниця ще більша, але цетому, що я його записав в OBS з дефолтними налаштуваннями, а там якісь 2 мбіта були. Але перед другим я сів, поекспериментував з якістю, визначив, що після 30 мбіт різниці не побачиш, і... ну ось маємо, стало краще, але не стало офігенно!</p>

<p>Чи це Sony a6400 настільки якісніше знімає відео, ніж Fujifilm X-S10? Ні. Ну тобто виходить що так, але ні.</p>

<p>Різниця в тому, що a6400 здатна записувати відео на карточку скільки заманеться, аж поки карточка не скінчиться, тож Макс має змогу записати на камеру. А в X-S10 є обмеження на 30 хв... :( Тому мій вибір був — писати в OBS, бо через 30 хв камера вимкнеться, а в OBS буде писати, доки не перегріється (тобто годинами, доки на вулиці не літо).</p>

<p>Тож я сів поколупатися з OBS&#39;ом сьогодні, і зрозумів, що якості, яку можна порівняти з камерою, чекати не можна. Неважливо, який енкодер юзати — епловський хардварний, x264, av1. Неважливо, чи то OBS, чи QuickTime, чи Ecamm Live. Бітрейт в 100 мбіт, як в камери (точніше 130 ABR) — пофіг. Відео з камери (з фуджика, маю на увазі) — чітке, аж тріщить, а з OBS наче й кльово все, коли окремо дивишся, а в порівняні — мило. :( Ще й в червоне трохи завалює, а з камери з кольорами все норм — а я думав, що то баланс білого провтикує (хоча він в мене зафіксований).</p>

<p>Може то Camlink 4K таке робить, теж незрозуміло. Швиденько жодного огляду на ютубі не знайшов, де б хтось казав — а от ця штука передає відео краще за камлінк. А шкода, замінити камлінк було б дешевше, ніж камеру. :)</p>

<p>Не знаю, що робити: чи то писати на камеру кусками (але хтозна, коли вона тоді перегріється), чи то забити... міняти її я зараз все одно не поміняю. :)</p>