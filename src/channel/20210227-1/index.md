date: 2021-02-27 23:23:29
tgid: 10
----

Я дуже люблю всякі цікаві лінгвістичні факти і тільки що згадав один дуже прикольний. В англійскій мові є декілька шарів лексики. Найпростіший приклад - це те, що корову вони називають **cow** - це з древньо-германського **kwon** (корова). А яловичину називають **beef**, це від давньо-французського **buef** (корова). Це сталося через захват норманами Англії в 11 сторіччі, через що всі пани, які їли м'ясо, розмовляли французською, а всі селяни, які цих тваринок ростили - англійською.

Або ж **line**/**order**, теж схожа історія - просте слово і "на понтах". :) Поверх цього всього ще є лексика напряму з латини, на кшталт **respect**, яка з праць церковників та вчених заїхала, і відчувається ще вище рівнем за надбання з французьскої. Якщо продовжувати лінію (pun intended) **line**/**order**, з латини це **sequence**.

Пішов перевірив, чи корова/яловичина/говядина не схожа на ситуацію в Англії, і наче ні, не схоже. А **яловичина** та **говядина** розрізняються тому, що спочатку яловичина — це було м'ясо ялової, тобто безплідної чи некорисної корови, а говядина — будь-якої говяди (тобто корови).