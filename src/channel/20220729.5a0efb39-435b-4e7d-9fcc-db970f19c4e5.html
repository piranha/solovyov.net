title: Concretion
date: 2022-07-29 11:56:34
uuid: 5a0efb39-435b-4e7d-9fcc-db970f19c4e5
tgid: 177
tags: channel
----

<p>Поки вчора з Мішею обговорювали мікросервіси, зачепили купу всього по дорозі, і був момент, коли я не зміг згадати слово з доповідей Річа Хікі. Річ взагалі з ніжністю відноситься до слів і не розкидується термінологією, тому його користування мовою наблюдати дуже цікаво.</p>

<p>Так от, в доповіді <a href="https://akovantsev.github.io/corpus/hickey#,,2V1FtfBDsLU,2580,0:43:00just_naming_something_and_what_I_think_is_actually_happening_here_is_we&#39;re_getting_not_deed_abstractions_you&#39;re_getting_data_concretions_right_relational_algebra_that&#39;s_a_data">Effective Programs</a> він каже цікаву річ: що в книжках слово &quot;абстракція&quot; використовувається в двох випадках. Один — коли ми з набору екземплярів створюємо щось істотне, інший — коли ми чомусь даємо назву.</p>

<p>І в другому випадку — це зовсім не абстракція! Тобто реляційна алгебра, datalog та RDF — це абстракції. А клас <code>Person</code> чи <code>Product</code> - це конкретизація (бетонування навіть, подивіться на слово <em>concretion</em>). Така сама історія з класами даних у Хаскелі, наприклад, це все конкретизації.</p>

<p>І побудувати якийсь більш-менш загальний засіб керування гетерогенними даними в ОО-мовах чи в статично типізованних мовах — це дуже великий шматок роботи. І вочевидь роблять це тільки тоді, коли вкрай потрібно. Вчора, наприклад, згадалося, як в Django ORM неприємно працювати було, коли ти не просто цілими рядками з таблиці хочеш дані, а якось <em>більш ефективно</em>. </p>

<p>Так, за десятиріччя розвитку стало краще. А в кложі це просто звичайне життя. Як Річ каже: &quot;величезна кількість функцій та синтаксис роблять життя з мапами дійсно кайфовим&quot; (переклад не точний).</p>