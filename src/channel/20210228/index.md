date: 2021-02-28 11:23:59
tgid: 11
----

Коли мені було менше рочків і машини мої були трохи дешевшими, я був завзятим прихильником ручної КПП. Та й усілякі датчики дощу чи там освітлення мені здавалися дурістю - чого воно ото лізе, де я й сам впоратися можу. 

Зараз на вольві, вочевидь, АКПП (які ще й набагато кращіми за минулі роки стали), світло завжди на автоматі, постійно юзаю адаптивний круїз (щоб само гальмувало, якщо хто попереду висунувся), та й все таке інше. При цьому я сьогодні замість зробити музику тихіше скинув 10 кмч на круїзі, та декілька разів задумувався, що там з двірниками зробити (щоб заднє скло помити). Я пам‘ятаю близько 3 тисяч хоткеїв ємаксу (чи скіки там, ну більше десяти так точно), а тут прям треба замислюватися. 

Коли мені було 20 і в голові було пустіше, та й функцій в машині втричі менше - в повороті непокоїло щоб і передача правильна була, і траекторія красива, і все таке інше. А зараз... зараз хочеться, щоб я тільки про поворот думав у момент повороту, а різні штуки нехай самі працюють, і передачі клацають, і вікна труть, і шо там щє, на 20 градусів цельсія дмуть. І взагалі, чого це ще немає автоматичного миття скла, нащо я ото смикаю постійно?!

**Це я про шо взагалі?** Про контрол фріків! Мав розмову за кложу з двома різними людьми, між собою незнайомими. Вони себе, вочевидь, впізнають, але я їм обом в очі сказав те саме, що тут пишу, тож маю надію, що сильно не засмутяться. No offence plz, я дуже намагаюся ці приклади використати для викарбовування думок, а не щоб вас публічно в обличчя потикати. Тим більш навряд чи хтось вас впізнає. :)

Так ок, перший, при обговоренні кложи, дуже непокоївся за неоптимальність структур даних. Ну типу кошмар, immutable, це ж скільки пам'яті провтикується, як все повільно, жах. Через не дуже тверезий наш стан пояснити, як реюзаються частини тих структур, і що для користувача мови це деталі імплементації і це **не важливо** — я не зміг. Не буду іронізувати над тим, що зараз його робота — це AngularJS.

В другого схоже занепокоєння: коли ти в імперативній мові пишеш якусь операцію над масивом, ти бачиш очима, що це цикл, це в тебе O(n), щось там про пам'ять розумієш. А в функціональному програмуванні (чи там в кложі зокрема) в тебе якісь map/reduce, якісь хитрі функції, нічого ти не бачиш і не відчуваєш. Мало того, що map та reduce такі самі цикли (така сама навичка, як і складність в імперативних мовах бачити), так щє й та "зрозуміла мова" - то Python, де казна-що коїться з точки зору перформансу та пам'яті. Я б куди більше переймався за наслідування класів, яке робить життя невитерпно невизначенним (недетермінованим, якщо ви наполягаєте).

І я ось думаю, що це за спори/питання? Ну вони ж зовсім не про мінуси кложи, ні про суть різниці між функціональними та імперативними мовами... Вони про якісь зрозумілі проблеми, за які можна вчепитися? Ну типу я можу придумати, що це може бути проблемою, то напевно це проблема?

Я не дуже розумію, які слова використовувати у таких випадках, тому що "чувак, це неважливо" не спрацювує. От у вас є занепокоєння якісь схожі? Що б вас могло переконати, що це не найрелевантніше занепокоєння?

![](https://i.imgur.com/FxYI9CA.jpg)
