date: 2023-06-27 17:05:48
uuid: r929ed47f-d17f-4226-92bb-5c2becafed18
tgid: 294
tags: channel
----

<p><strong>Менеджмент і лоу-перформери</strong></p><p>Спочатку мав розмову, яка підштовхнула до цього посту, а на наступний день слухав третій випуск <a target="_blank" rel="noopener noreferrer nofollow" href="https://hackersincorporated.com/">Hackers Incorporated</a> — і там DHH озвучив ту саму думку, тільки в профіль.</p><p>Не витрачайте часу на лоу-перформерів. Набагато ефективніше витрачати час на хай-перформерів. Девід це назвав cuddling management, але це в принципі те саме, що helicopter parenting — не треба сидіти з людьми, як з дітьми. Неможливо навчити людину плавати — можна допомогти, підштовхнути, підказати, виправити, але рухати своїми руками і ногами може тільки вона сама.</p><p>Коли береш нову людину, пояснюєш їй бази, показуєш, де задавати питання, і лишаєш розвиватися. Якщо це вдалий найм для твоєї команди — в неї буде прогрес, якщо ні — прогресу не буде і значить треба прощатися. І затягувати з цим точно не треба, це не робить послугу ні компанії, ні людині, ні тобі — чим довше затягнути, тим болючіше це буде робити.</p><p>Цікавий факт, що не зважаючи на твої переживання, що 1 людина це може чверть команди (наприклад), швидкість команди завжди росте, коли ти прощаєшся з low performer’ом. Бо і не відволікає, і наскільки ж приємніше працювати в команді крутих спеціалістів. :)</p><p>Це, авжеж, якщо мета твоя — побудувати ефективну команду. Якщо хочеться побудувати велику команду, то, напевно, стратегія повинна бути іншою, але тут я не спеціаліст.</p>