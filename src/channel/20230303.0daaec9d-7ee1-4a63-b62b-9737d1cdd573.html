title: Люди антикрихкі
date: 2023-03-03 15:43:50
uuid: 0daaec9d-7ee1-4a63-b62b-9737d1cdd573
tgid: 255
tags: channel
----

<p>Якось у твіттері <a href="https://twitter.com/metaphorician/status/1529402899016699906">попався тред</a>, де чувак розмірковував над цікавим відкриттям — економія енергії не призводить до того, що її стає більше. Прямо навпаки, витрачання енергії призводить до того, що ти можеш робити більше наступного дня, тижня та місяцю.</p>

<p>Якщо задуматися, це дуже логічно: треба навантажувати м‘язи, щоб вони не атрофувалися, треба навантажувати мізки, і треба навантажувати силу волі. </p>

<p>Що дивно — м‘язи це загальновідома історія, мізки так собі, десь на рівні «після 60 хоча б треба кросворди розгадувати», а все інше взагалі вважається іншим. </p>

<p>Про силу волі я багато разів читав думки, що вона як ресурс: витрать більше на те, щоб не валятися у ліжку зранку, і тобі не вистачить потім її, щоби втриматися від солодкого ввечері.</p>

<p>При тому всьому згадайте оточуючих — найбільш жаліються на «не можу стриматися від булочки» ті, хто і так не сильно напрягається.</p>

<p>А з енергією є цікаве підтвердження у думці, що «найкращий відпочинок — зміна заняття». Бо тупити в екран і нічого не робити не призводить до бажання щось різко почати робити через тиждень. І навпаки, коли напружено працюєш, то через кілька днів відпочинку в отпуску вилазить бажання кудись бігти. </p>